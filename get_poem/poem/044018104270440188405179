<p>《渭川田家》               作者：王维               </p><p>斜光照墟落，穷巷牛羊归。               </p><p>野老念牧童，倚杖候荆扉。               </p><p>雉[句隹]麦苗秀，蚕眠桑叶稀。               </p><p>田夫荷锄至，相见语依依。               </p><p>即此羡闲逸，怅然吟式微。               </p><p>【注解】：               １、雉：野鸡。 ２、式微：《诗经·邶风·式微》中有“式微式微，胡不归”。这里表明自己有归隐               之意。               </p><p>【韵译】：               </p><p>村庄处处披满夕阳余辉，               牛羊沿着深巷纷纷回归。               </p><p>老叟惦念着放牧的孙儿，               柱杖等候在自家的柴扉。               </p><p>雉鸡鸣叫麦儿即将抽穗，               蚕儿成眠桑叶已经薄稀。               </p><p>农夫们荷锄回到了村里，               相见欢声笑语恋恋依依。               </p><p>如此安逸怎不叫我羡慕？               我不禁怅然地吟起《式微》。               </p><p>【评析】： 这首诗是描写田家闲逸的。诗人面对夕阳西下，夜幕降临，恬然自得的田家晚归               景致，顿生羡慕之情。               </p><p>开头四句，写田家日暮时一种闲逸景象。五、六两句写农事。七、八句写农夫闲               暇。最后两句写因闲逸而生羡情。全诗用白描手法，描绘了渭河流域初夏乡村的黄昏               景色，清新自然，诗意盎然。</p><p>《西施咏》 作者：王维 艳色天下重，西施宁久微。 朝为越溪女，暮作吴宫妃。 贱日岂殊众，贵来方悟稀。 邀人傅粉粉，不自著罗衣。 君宠益娇态，君怜无是非。 当时浣纱伴，莫得同车归。 持谢邻家子，效颦安可希。...</p><p>《青溪》 作者：王维 言入黄花川，每逐青溪水。 随山将万转，趣途无百里。 声喧乱石中，色静深松里。 漾漾泛菱荇，澄澄映葭苇。 我心素已闲，清川澹如此。 请留盘石上，垂钓将已矣。 【注解】： １、逐：循、沿。 ２、趣：同“趋”。</p><p>《送别》 作者：王维 下马饮君酒，问君何所之。 君言不得意，归卧南山陲。 但去莫复问，白云无尽时。 【注解】： １、饮君酒：劝君喝酒。 ２、何所之：去哪里。 ３、归卧：隐居。 ４、南山陲：终南山边。</p><p>《送綦毋潜落第还乡》 作者：王维 圣代无隐者，英灵尽来归。 遂令东山客，不得顾采薇。 既至金门远，孰云吾道非。 江淮度寒食，京洛缝春衣。 置酒长安道，同心与我违。 行当浮桂棹，未几拂荆扉。 远树带行客，孤城当落晖。</p><p>《梦李白·其二》 作者：杜甫 浮云终日行，游子久不至。 三夜频梦君，情亲见君意。 告归常局促，苦道来不易。 江湖多风波，舟楫恐失坠。 出门搔白首，若负平生志。 冠盖满京华，斯人独憔悴。 孰云网恢恢，将老身反累。</p><p>《梦李白·其一》 作者：杜甫 死别已吞声，生别常恻恻。 江南瘴疠地，逐客无消息。 故人入我梦，明我常相忆。 君今在罗网，何以有羽翼？ 恐非平生魂，路远不可测。 魂来枫林青，魂返关塞黑。 落月满屋梁，犹疑照颜色。</p><p>《佳人》 作者：杜甫 绝代有佳人，幽居在空谷。 自云良家女，零落依草木。 关中昔丧乱，兄弟遭杀戮。 官高何足论，不得收骨肉。 世情恶衰歇，万事随转烛。 夫婿轻薄儿，新人美如玉。 合昏尚知时，鸳鸯不独宿。 但见新人笑，那闻旧人哭。</p><p>《赠卫八处士》 作者：杜甫 人生不相见，动如参与商。 今夕复何夕，共此灯烛光。 少壮能几时，鬓发各已苍。 访旧半为鬼，惊呼热中肠。 焉知二十载，重上君子堂。 昔别君未婚，儿女忽成行。 怡然敬父执，问我来何方。</p>
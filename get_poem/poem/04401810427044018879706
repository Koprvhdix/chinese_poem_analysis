<p>《宿业师山房待丁大不至》               作者：孟浩然               </p><p>夕阳度西岭，群壑倏已暝。               </p><p>松月生夜凉，风泉满清听。               </p><p>樵人归尽欲，烟鸟栖初定。               </p><p>之子期宿来，孤琴候萝径。               </p><p>【注解】：               １、烟鸟：暮烟中的归鸟。 ２、之子：这个人。               ３、宿：隔夜。 【韵译】：               夕阳徐徐落入西边山岭，               千山万壑忽然昏昏暝暝。               </p><p>松间明月增添夜的凉意，               风中泉声听来别有情味。               </p><p>打柴的樵夫们将要归尽，               暮烟中的鸟儿刚刚栖定。               </p><p>期望你能如约来此住宿，               我独抱琴等在萝蔓路径。               </p><p>【评析】： 诗写在山间夜宿，期待友人不至。诗的前六句，尽写夜色；夕阳西下，万壑蒙               烟，凉生松月，清听风泉，樵人归尽，暮鸟栖定。后两句写期待故人来宿而未至，于               是抱琴等待。不心焦，不抱怨，足见诗人风度。境致清新幽静，语言委婉含蓄。“松               月生夜凉，风泉满清听”两句亦是佳品。</p><p>《同从弟南斋玩月忆山阴崔少府》 作者：王昌龄 高卧南斋时，开帷月初吐。 清辉淡水木，演漾在窗户。 苒苒几盈虚，澄澄变今古。 美人清江畔，是夜越吟苦。 千里其如何，微风吹兰杜。 【注解】： １、苒苒：同“冉冉”，指时间的推移。...</p><p>《夏日南亭怀辛大》 作者：孟浩然 山光忽西落，池月渐东上。 散发乘夕凉，开轩卧闲敞。 荷风送香气，竹露滴清响。 欲取鸣琴弹，恨无知音赏。 感此怀故人，中宵劳梦想。 【注解】： １、山光：山上的日光。 ２、池月：即池边月色。</p><p>《秋登兰山寄张五》 作者：孟浩然 北山白云里，隐者自怡悦。 相望始登高，心随雁飞灭。 愁因薄暮起，兴是清秋发。 时见归村人，沙行渡头歇。 天边树若荠，江畔洲如月。 何当载酒来，共醉重阳节。</p><p>《西施咏》 作者：王维 艳色天下重，西施宁久微。 朝为越溪女，暮作吴宫妃。 贱日岂殊众，贵来方悟稀。 邀人傅粉粉，不自著罗衣。 君宠益娇态，君怜无是非。 当时浣纱伴，莫得同车归。 持谢邻家子，效颦安可希。</p><p>《渭川田家》 作者：王维 斜光照墟落，穷巷牛羊归。 野老念牧童，倚杖候荆扉。 雉[句隹]麦苗秀，蚕眠桑叶稀。 田夫荷锄至，相见语依依。 即此羡闲逸，怅然吟式微。 【注解】： １、雉：野鸡。</p><p>《青溪》 作者：王维 言入黄花川，每逐青溪水。 随山将万转，趣途无百里。 声喧乱石中，色静深松里。 漾漾泛菱荇，澄澄映葭苇。 我心素已闲，清川澹如此。 请留盘石上，垂钓将已矣。 【注解】： １、逐：循、沿。 ２、趣：同“趋”。</p><p>《送别》 作者：王维 下马饮君酒，问君何所之。 君言不得意，归卧南山陲。 但去莫复问，白云无尽时。 【注解】： １、饮君酒：劝君喝酒。 ２、何所之：去哪里。 ３、归卧：隐居。 ４、南山陲：终南山边。</p><p>《送綦毋潜落第还乡》 作者：王维 圣代无隐者，英灵尽来归。 遂令东山客，不得顾采薇。 既至金门远，孰云吾道非。 江淮度寒食，京洛缝春衣。 置酒长安道，同心与我违。 行当浮桂棹，未几拂荆扉。 远树带行客，孤城当落晖。</p>